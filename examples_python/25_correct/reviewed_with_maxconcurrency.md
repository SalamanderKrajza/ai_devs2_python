# S03L04 — Realizing Complex Tasks

Gdy widzisz interakcję z AI składającą się z prostej wymiany: **polecenie — odpowiedź**, naturalnie nasuwa się pytanie **"Dlaczego to robić, skoro samodzielnie można to zrobić szybciej?"**. Za chwilę odpowiemy na to pytanie, uwzględniając także zaawansowane techniki projektowania systemu zdolnego do realizacji złożonych zadań.

## Strategie organizacji i przechowywania danych dla LLM

Już poznaliśmy różne zagadnienia związane z pracą z danymi na potrzeby LLM. Jednak po zakończeniu AI_Devs spotkasz się ze scenariuszami, które są trudne do wymienienia, ponieważ jest ich tak wiele. Co więcej, często są to **nowe problemy, na które nie zawsze istnieją jednoznaczne odpowiedzi**. Na szczęście, do ich rozwiązania możemy wykorzystać zarówno to, co już znamy z programowania, jak i nowe narzędzia i techniki dostępne dla nas dzięki LLM. Bardzo istotne jest zatem **wykraczanie poza to, co już znamy**.

OpenAI [na stronie z przykładami](https://platform.openai.com/examples) prezentuje kilkanaście różnych zastosowań. Prompty do korekty tekstu, klasyfikacji, wyjaśniania czy podsumowania, mogą wydawać się mało użyteczne. Szczególnie, gdy porównamy je z zaawansowanymi technikami, takimi jak wcześniej omawiane Tree of Thoughts.